Toisessa harjoitustyössä harjoitellaan etäkutsujen tekemistä toteuttamalla vähintään kahden pelaajan
verkon yli pelattava moninpeli. Työssä tulee hyödyntää Javaan sisältyvää RMI:tä tai jotain toista
etäkutsutekniikkaa (esim. RPC, ohjelmointikieli vapaa). Työssä on siis tarkoitus käyttää
etäkutsuja, ei soketteja. Aiheeksi kannattaa valita jokin kohtuullisen yksinkertainen peli (ristinolla,
korttipelit, laivanupotus, jatsi, ...).
Sovelluksen osapuolten tehtävät voivat olla esimerkiksi seuraavanlaisia:

Palvelin
• Ylläpitää pelin tilaa
• Muodostaa uuden peli-instanssin, kun vaadittu määrä pelaajia on ilmoittautunut peliin
• Mahdollistaa usean samanaikaisen peli-instanssin käynnissä olon
• Jakaa pelivuorot
• Lähettää tietoa pelin tilasta asiakkaille (tai asiakas voi kysyä tilaa vuoron saatuaan)

Asiakas
• Tarjoaa pelaajalle käyttöliittymän (komentorivi tai graafinen)
• Välittää tietoa pelaajan valinnoista palvelimelle (esimerkiksi etäkutsun tuloksena)
